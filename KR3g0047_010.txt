# -*- mode: mandoku-view; -*-
#+TITLE: 太乙金鏡式經
#+DATE: 2015-08-24 23:13:16.960200
#+PROPERTY: ID KR3g0047
#+PROPERTY: BASEEDITION WYG    
#+PROPERTY: JUAN 卷十
<pb:KR3g0047_WYG_010-1a>¶
欽定四庫全書¶
　太乙金鏡式經卷十¶
　　　　　　　　　　　唐　王希明　撰¶
　　推天子巡狩　　　推郡國舉賢良¶
　　推太乙擇日　　　推太乙擇時¶
　　推嵗中災發　　　推域名厄㑹¶
　　推飛行四殺　　　推九州域名¶
　　推見聞虚實　　　推望行人¶
<pb:KR3g0047_WYG_010-1b>¶
　　推執囚　　　　　推求索¶
　　推叛亡　　　　　推雜事¶
　　　推天子巡狩¶
古法曰欲知天子巡狩之事當視太乙與天目在四維¶
之嵗則為天子巡狩若不出則遣使者按行風俗欲知¶
出何方者以主目所臨起處决之　假令天目在隂徳¶
出東方行在和徳出南方行在大炅出西方行在大武¶
出北方行¶
<pb:KR3g0047_WYG_010-2a>¶
　　　推郡國舉賢良¶
經曰欲知郡國舉賢良方正學藝之士者則須嵗計天¶
地人具則郡國必然舉也王希明曰近立新術雖得天¶
地人具又須是亥夘未三合之年則舉也　經曰若嵗¶
計遇十六以上為天地人筭具則舉之若單九以下為¶
不舉也¶
　　　推太乙擇日¶
古法曰擇日之法有二若太隂九地之下曰利客太陽¶
<pb:KR3g0047_WYG_010-2b>¶
九天之上曰利主盖非太乙元經之義臣等今刪而不¶
取但以日計太乙局法看太乙局在何元紀宫分定上¶
下無掩迫闗撃則某日可以行師出軍征討興造百事¶
反此俱不利也法曰天目(以前為内/以後為外)一曰来在外或筭¶
得在外皆不得一曰天目掩内亦以前為内一曰主人¶
在外皆不得一曰天目掩太乙得而更失一曰欲擊捕¶
彼人則須知彼人藏匿之處當得太乙臨之又帶掩迫¶
往必擒之所捕之地如王相必被辱敗也¶
<pb:KR3g0047_WYG_010-3a>¶
　　　推太乙擇時法¶
王希明曰新術有擇時之法上自人君諸王冡宰后妃¶
將相卿大夫士庶人等各設筭數而用之臣等今參詳¶
此言屬乎膠柱非通儒之至論並皆削去斯不復録今¶
所擇時但取時計太乙門具將發陽隂和主客無掩迫¶
則為吉時用此征伐興造庶務百事利若用此法擇時¶
極天人之際理通神明之徳也¶
　　　推嵗中灾發¶
<pb:KR3g0047_WYG_010-3b>¶
經曰以嵗合神徧加月建若天目掩格太乙即其月有¶
灾變　假令上元甲子嵗天目起武徳若太乙在一宫¶
二月三月為掩八月九月為格若州郡君長運數厄㑹¶
遇之者宜預防之¶
　　　推域名厄㑹法¶
古法曰欲知州郡厄㑹常以吕申加域名太陽所臨之¶
辰其州以兵徭為厄隂主所臨之辰其州以疾疫為厄¶
　假令荆州屬丁未當以吕申加未則太陽臨酉酉年¶
<pb:KR3g0047_WYG_010-4a>¶
其州有兵徭之厄隂主臨夘夘年有疾疫之厄李淳風¶
曰先以吕申加域名之干次以呂申加域名之支併而¶
推之今荆州屬丁未先以吕申加丁則太陽加辛隂主¶
加乙次以吕申加未則太陽加酉隂主加夘當以辛夘¶
年辛酉年有兵徭乙酉乙夘年有疾疫之厄也¶
　　　推飛行四殺¶
古法曰若攻其域名與飛行四殺併合必有屠城之象¶
常以隂主加域名地主下為災殺又以域名合神加域¶
<pb:KR3g0047_WYG_010-4b>¶
名災殺下為天賊殺月殺者孟月酉仲月巳季月丑隂¶
殺下為天吏殺常以隂主加嵗月日時地主下為災殺¶
又以嵗月日時合神加隂主災殺下為鬼殺月殺下為¶
天敗殺也¶
　　　推九州域名法¶
兾州丁丑　荆州丁未　青州癸丑　徐州甲辰¶
豫州乙巳　雍州甲申　梁州戊戌　兖州乙未¶
揚州癸酉　益州辛丑　幽州癸卯　交州壬申¶
<pb:KR3g0047_WYG_010-5a>¶
又曰甲齊　乙東夷　丙楚　　丁南夷　戊魏¶
己韓　　　庚秦　　辛西夷　壬燕　　癸北夷¶
又曰子周　丑韓　　寅楚　　卯鄭　　辰晉¶
巳呉　　　午秦　　未宋　　申齊　　酉魯¶
戌趙　　　亥燕¶
　　　推見聞虚實法¶
古法曰若聞事以時計占之若天目掩迫太乙聞不善¶
事實聞善事虚若門具將發聞吉則吉聞㓙亦凶若四¶
<pb:KR3g0047_WYG_010-5b>¶
郭固杜聞吉不吉聞凶則凶經曰重陽有重吉重隂有¶
重凶皆以重陽重隂併數决之¶
　　　推望行人法¶
古法曰主人數在南方客數亦在南方此為自得主人¶
之數焉不来又法曰望北方人得北方筭不来得南方¶
筭来掩迫闗格者未来又曰望北方人得八三不来得¶
二七来又望東方人得四九不来得一六来望西方人¶
六一不来得九四来望南方人得七二不来八三来各¶
<pb:KR3g0047_WYG_010-6a>¶
以筭數論之也筭近一日來一曰以天目筭决之數¶
得二筭二日至或數得三三日至若數盡行人即至也¶
　　　推執囚¶
古法曰天目掩迫太乙或主人在外或客立旺神皆吉¶
宜對吏入獄易解一曰主人在内主人立旺神不可入¶
獄對吏一曰太乙初入宫日入獄必遲留難解一曰太¶
乙與主人同宫天目臨之入獄易出見貴人解憂患也¶
　　　推求索¶
<pb:KR3g0047_WYG_010-6b>¶
古法曰筭得天目在内者吉可請謁見貴人及求財物¶
皆得若天目在外者反此天目前為内後為外筭得外¶
為孤内為虚一曰主挟客不可請謁求索反此皆得¶
若主人在内得在外不得一曰筭得天目在内者謁人¶
必在有求皆得利見貴人筭得天目在外者訪人不見所¶
求不得一曰天目格太乙見貴人請謁詞訟百事上下¶
格之一曰主人立王神不可以請謁及見貴者一曰天¶
目春夏得六秋冬得四皆不可用之¶
<pb:KR3g0047_WYG_010-7a>¶
　　　推叛亡¶
古法曰討捕叛亡當用時計以决之若客格主人或天¶
目在内或太乙與主人同宫或天目臨之皆為捕得也¶
主人挾客客筭長天目在外皆不獲¶
　　　推雜事¶
古法曰天目掩太乙出征興造買賣百事皆敗天目迫¶
太乙行者見呵留客挾主人或得廢筭并凶一曰門具¶
將發隂陽和百事吉反此凶一曰凡占萬物皆以太乙¶
<pb:KR3g0047_WYG_010-7b>¶
立休旺神决之¶
刑日天隂下霧空有風多也遊曲日天隂主有風雨半¶
隂半晴大集日天隂主有夜雨晝有㣲少會曲日天隂¶
主大旱傷田禾萬民災武曲日天隂主風損田禾也¶
　　　占雨日有無多少¶
太乙日下雨上見日光太嵗日下雨風霧三刑日風隨¶
日光止遊曲日風雨隨日光止大集日雨名乍雨未時止㑹曲¶
日下雨午時日光止武曲日下雨福丙丁日止也¶
<pb:KR3g0047_WYG_010-8a>¶
　　　太乙占雨法¶
此法從未上數初一日順行十三日遇太乙太嵗等日¶
必見有雨無雨之騐也¶
　¶
　¶
　¶
　¶
　¶
<pb:KR3g0047_WYG_010-8b>¶
　¶
　¶
　¶
　¶
　¶
　¶
　¶
　太乙金鏡式經卷十¶
