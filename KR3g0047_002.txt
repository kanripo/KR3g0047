# -*- mode: mandoku-view; -*-
#+TITLE: 太乙金鏡式經
#+DATE: 2015-08-24 23:13:16.852770
#+PROPERTY: ID KR3g0047
#+PROPERTY: BASEEDITION WYG    
#+PROPERTY: JUAN 卷二
<pb:KR3g0047_WYG_002-1a>¶
欽定四庫全書¶
　太乙金鏡式經卷二¶
　　　　　　　　　　　　唐　王希明　撰¶
　　推太乙所在法　　　　推五將所主法¶
　　推九宫所主法　　　　推八門所主法¶
　　推十六神所主法　　　推太乙式儀法¶
　　推太乙運式法　　　　推太乙用式不同法¶
　　推隂陽和不和　　　　推帝王年紀¶
<pb:KR3g0047_WYG_002-1b>¶
　　　推太乙所在法¶
傳曰太乙者天帝之神也主使十六神知風雨水旱兵¶
革飢饉疾疫災害之國也常考之順行八宫不遊中五¶
三年徙一宫第一年治天齊日月星辰使七曜無差其¶
度以明天道所臨之分承天道而行則獲治天之考¶
第二年治地調四氣八風能使風雨不&KR0317;其候以明地¶
道所臨之分無興土木之功役人民妨稼穡則獲治地¶
之考　第三年治民使君臣父子長㓜無失其序以明¶
<pb:KR3g0047_WYG_002-2a>¶
人道所臨之分進忠良察獄訟恤孤寡則獲治人之考¶
古太乙考治天下若無道之國失禮之君恃干戈恣侵¶
伐則兵灾水旱飢饉流亡以行其罰若守道安民戢兵¶
禁暴則五緯不愆度四民無失業故經云太乙所臨之¶
國有道則昌無道則殃樂産云能使日月無光五緯孛¶
現山崩地震川湧河竭者也¶
　　　推五將所主法¶
五將者太乙監將幷上下二目主客大小將也監將者¶
<pb:KR3g0047_WYG_002-2b>¶
東方嵗星之精受木徳之正氣王在春三月　上目者¶
南方熒惑之精受火徳之正氣在天為陽號始擊將屬¶
客王在夏三月　下目者中宫鎮星之精受土徳之正¶
氣在地為隂號文昌將屬主王在四季　客大將者北¶
方辰星之精受水徳之正氣主兵革王在冬三月　主¶
大將者西方太白之精受金徳之正氣主戰鬬王在秋¶
三月又五將各應五方隨四時各有休王經云主客兩¶
陣相當乘生氣者勝乘死氣者敗　假令八月攻東方¶
<pb:KR3g0047_WYG_002-3a>¶
以太蔟為始擊將乘生氣也大勝若髙叢為始擊將乘¶
死氣也大負他倣此　嵗計者嵗星之使也謂計嵗月¶
日時之事也　是故聖人則而象之創法而制局太乙¶
為人君二目法輔相五將定主客八門分勝負運沉機¶
扵罇爼之間突雄略扵幃幄之内盖王佐之要道也¶
　　　推九宫所主法¶
昔燧人氏仰觀北極而定方包犧氏因畫八卦帝宣受¶
命使大撓造甲子容成以造厯數八卦九宫之㫖自此¶
<pb:KR3g0047_WYG_002-3b>¶
興焉九宫之義法以靈龜以二四為肩六八為足左三¶
右七戴九履一此為不易之常道也　黄帝又命風后¶
為太乙式九宫皆差一位自晉以前莫詳所以推¶
郭璞曜靈經云地缺東南宫數多者不出於九故差九¶
以填之樂産曰太乙寄理以明人事后王得之以統一¶
天下所以差一宫以就乾位王希明曰太乙統人事以¶
知未米之道故聖人特差一宫以明先知之義也¶
一宫在乾主兾州并州若文昌將闗囚必有迫脇君父¶
<pb:KR3g0047_WYG_002-4a>¶
之象矣　二宫在離主荆州若太乙臨之君誅大臣將¶
相矣　三宫在艮主青州若始撃臨之嬖寵進中宫兵¶
起　四宫在震主徐州若始擊臨之主西戎来侵　六¶
宫在兑主雍州若客大將臨之南楚来侵　七宫在坤¶
主梁益州若主天將臨之梁益二州兵起　八宫在坎¶
主兖州若太乙臨之臣欺君也　九宫在巽主揚州若¶
客大將臨之幽兾二州来侵¶
張良經云八三四九為陽二七六一為隂一宫為純陽¶
<pb:KR3g0047_WYG_002-4b>¶
九宫為純隂五月一隂生至戌月單陽亥月絶隂戌亥¶
在一宫之地故曰絶陽十一月一陽生至辰月單隂巳¶
月純陽辰巳在九宫之地故曰絶隂凡六四為絶氣二¶
午八子冬夏之至位隂陽交易之地故曰絶氣凡至陽¶
絶之氣與事皆凶也¶
　　　推八門所主法¶
𤣥女云天有八門以通八風也地有八方以應八卦之¶
綱紀四時主於萬物者也開門直乾位在西北主開向¶
<pb:KR3g0047_WYG_002-5a>¶
通達休直坎位正北主休息安居生門直艮位東北主¶
生育萬物傷門直震位正東主疾病灾殃杜門直巽位¶
東南主閉塞不通景門直離正位南主鬼怪亡遺驚恐¶
奔走死門直坤位在西南主死喪𦵏埋驚門直兑位正¶
西主驚恐奔走開休生三門大吉景門小吉驚門小凶¶
死傷杜大凶八莭八門各主王四十五日遇王以戰勝¶
吉不王凶¶
　　　推十六神所主法¶
<pb:KR3g0047_WYG_002-5b>¶
爾雅云四時和為玉燭律厯志曰太極運三辰五星於¶
天元氣轉三五流行於下地也¶
子神曰地主建子之月陽氣初發萬物隂生故曰地主¶
也¶
丑神曰陽徳建丑之月二陽用事布育萬物故曰陽徳¶
也¶
艮神曰和徳冬春將交隂陽氣合羣物方生故曰和徳¶
也¶
<pb:KR3g0047_WYG_002-6a>¶
寅神曰吕申建寅之月陽氣大申草木甲拆故曰吕申¶
也¶
夘神曰髙叢建夘之月萬物皆出自地叢生故曰髙叢¶
也¶
辰神曰太陽建辰之月雷出震勢陽氣大盛故曰太陽¶
也¶
巽神曰太炅春夏將交盛暑方至陽氣炎酷故曰太炅¶
巳神曰太神建巳之月少隂用事隂陽不測故曰太神¶
<pb:KR3g0047_WYG_002-6b>¶
午神曰大威建午之月陽附隂生刑暴始行故曰大威¶
也¶
未神曰天道建未之月火能生土土王於未故曰天道¶
也¶
坤神曰大武夏秋將交隂氣施令殺傷萬物故曰大武¶
申神曰武徳建申之月萬物欲死薺麥將生故曰武徳¶
也¶
酉神曰太蔟建酉之月萬物皆成有大品蔟故曰太蔟¶
<pb:KR3g0047_WYG_002-7a>¶
也¶
戌神曰隂主建戌之月陽氣不長隂氣用事故曰隂主¶
也¶
乾神曰隂徳秋冬將交隂前生陽大有其情故曰隂徳¶
也¶
亥神曰大義建亥之月萬物懐垢羣陽欲盡故曰大義¶
　　　推太乙式儀法¶
黄帝受命龍馬負圖而出河因體其象而制太乙式體¶
<pb:KR3g0047_WYG_002-7b>¶
有三重上青法天下黄法地中體象人即天地人三才¶
悉備天有十二辰地有十二次四維八門九宫十二神¶
咸有象焉¶
　　　推太乙運式法¶
經云運式之儀有八一詳太嵗所在欲求計神故先詳¶
之第二詳太乙所在宫以立監將　第三詳何神為天¶
目以置文昌始擊諸神也　第四詳何神為計神以知¶
主客計　第五詳何神為始擊以計神加和徳宫求文¶
<pb:KR3g0047_WYG_002-8a>¶
昌所臨宫以艮為鬼門方求幽冥吉凶故加和徳而計¶
之　第六視天地二目各在何所求主客之筭　第七¶
詳置筭之數以定主客大將之宫　第八論主客置筭¶
若得十置一若得二十四棄二十置四餘皆以例而推¶
之各視天目所在宫而行筭若天目在正宫則按本數¶
若天目間神則加一數而行筭至太乙宫止矣¶
　假令太乙在九宫大義為天目後大義一筭地主八¶
　筭和徳三髙叢四計得十六餘倣此¶
<pb:KR3g0047_WYG_002-8b>¶
　　　推太乙用式不同法¶
禮設尊卑易陳貴賤臣行君道則政悖子行父道則義¶
乖故用式之道事各不同洪範曰洪者大也範者法也¶
言天地之大法也¶
王省維嵗¶
　　王所有嵗兼總羣吏如嵗兼四時也¶
卿士惟月¶
　　卿士各有所掌如月之有别也¶
<pb:KR3g0047_WYG_002-9a>¶
師尹惟日¶
　　象正官之吏分治其職如嵗有日也¶
嵗月日時無易各順其常故王者用嵗計卿士惟月計¶
師尹惟日計故時通上下則上自天子下及庶士時通¶
用也¶
　　　推隂陽和不和¶
張良經曰隂陽和不和者謂太乙及上下二目就筭數¶
以相配下目立正宫為陽立間神為隂立陽筭得竒為重¶
<pb:KR3g0047_WYG_002-9b>¶
陽立隂筭得偶為重隂則不和上目所臨陽宫筭得重¶
陽為重臨正二宫筭得竒也臨隂宫筭得隂為重隂為¶
臨間神筭得偶也若在陽筭得偶隂筭得竒為隂陽和¶
和則吉筭十一十三十七十九三十一三十三三十七¶
三十九為陽數目臨為重陽筭中隂陽若筭得二十二¶
二十四二十六二十八為隂皆不和也太乙在陽宫筭¶
得竒者為重陽之數八三四九為陽宫太乙隂宫筭得¶
偶者為重隂之數二七六一為隂宫皆不和若太乙在¶
<pb:KR3g0047_WYG_002-10a>¶
隂宫陽竒筭得偶數者為隂陽和也王希明曰三九寅¶
辰為純陽二八巳丑為雜陽二十六未亥為純隂七一¶
戌申為雜隂三十三三十九為重陽二十二二十六為¶
重隂二十四二十八為雜隂十三十九三十一三十七¶
為雜陽皆以次凶尤甚太乙天目在隂位筭得純隂在¶
陽位筭得純陽為内外有謀在純者勝太乙天目在隂¶
位筭得重陽為内有謀若筭得十四十八三十三為上¶
和二十三二十九三十二為次和十二十六二十七三¶
<pb:KR3g0047_WYG_002-10b>¶
十四三十八為下和若太乙天目立隂陽位而筭陽多¶
者利為客隂多者利為主更須考其深淺以明勝負也¶
　　　推帝王年紀法¶
臣希明自周厲王三十七年甲子為上元至大唐開元¶
十二年甲子嵗通計積一千五百六十一年矣¶
　　周厲王三十七年甲子入第一紀¶
　　周幽王五年甲子入第二紀¶
　　周恵王二十一年甲子入第三紀¶
<pb:KR3g0047_WYG_002-11a>¶
　　周桓王三年甲子入第四紀¶
　　周定王十年甲子入第五紀¶
　　周景王八年甲子入第六紀¶
　　周敬王四十三年甲子入第一紀¶
　　周威烈王九年甲子入第二紀¶
　　周顯王十二年甲子入第三紀¶
　　周赧王十八年甲子入第四紀¶
　　秦始皇十年甲子入第五紀¶
<pb:KR3g0047_WYG_002-11b>¶
　　漢文帝三年甲子入第六紀¶
　　漢武帝元狩六年甲子入第一紀¶
　　漢宣帝五鳯元年甲子入第二紀¶
　　漢平帝元始四年甲子入第三紀¶
　　漢明帝永平七年甲子入第四紀¶
　　漢安帝延光三年甲子入第五紀¶
　　漢靈帝中平元年甲子入第六紀¶
　　魏齊王正始五年甲子入第一紀¶
<pb:KR3g0047_WYG_002-12a>¶
　　晉恵帝永興元年甲子入第二紀¶
　　晉哀帝興寧二年甲子入第三紀¶
　　後魏太武元年甲子入第四紀¶
　　後魏太和八年甲子入第五紀¶
　　西魏太武文統十年甲子入第六紀¶
　　隋文帝仁夀四年甲子入第一紀¶
　　大唐髙祖龍𦍤四年甲子入第二紀¶
　　大唐開元十二年甲子入第三紀¶
<pb:KR3g0047_WYG_002-12b>¶
　¶
　¶
　¶
　¶
　¶
　¶
　¶
　太乙金鏡式經卷二¶
