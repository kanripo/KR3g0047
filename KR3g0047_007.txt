# -*- mode: mandoku-view; -*-
#+TITLE: 太乙金鏡式經
#+DATE: 2015-08-24 23:13:16.930249
#+PROPERTY: ID KR3g0047
#+PROPERTY: BASEEDITION WYG    
#+PROPERTY: JUAN 卷七
<pb:KR3g0047_WYG_007-1a>¶
欽定四庫全書¶
　太乙金鏡式經卷七¶
　　　　　　　　　　　　唐　王希明　撰¶
　　推太乙積年法　　　　推天皇太乙法¶
　　推帝符太乙法　　　　推天時太乙法¶
　　推太尊太乙法　　　　推飛鳥太乙法¶
　　推五行太乙法　　　　推八風太乙法¶
　　推五風太乙法　　　　推三風太乙法¶
<pb:KR3g0047_WYG_007-1b>¶
　　推太乙數　　　　　　推候十精太乙雲氣法¶
　　推太嵗有陽九之災法　推太乙有百六之厄法¶
　　　推太乙積年法¶
置演紀上元甲子嵗至今大宋景祐元年甲戌嵗得一¶
千一十五萬四十九百五十　若考往古每年减一下¶
檢将来每年加一若求小遊太乙并天目所在義見嵗¶
計若月日時並置其積同法求之惟隂遁取陽遁所衝¶
各得所在也¶
<pb:KR3g0047_WYG_007-2a>¶
　　　推天皇太乙法¶
經曰天皇太乙者在紫㣲宫勾陳口中星曰天皇大帝¶
秉萬國神圖天皇與太乙合東方日暈大風合西方日¶
暈雲氣合在南方大昏合在北方隂昏天皇與飛烏合¶
天小隂雨與天時合有小隂昏與太尊合太隂日月有¶
變與五風合疾風起與太乙計數合有大風雨　天皇¶
者置積年以天皇小周二十去之不盡者命起武徳順¶
行十六神至隂徳大炅大武和徳重留一筭外即天皇¶
<pb:KR3g0047_WYG_007-2b>¶
所在也¶
　　　推帝符太乙法¶
經曰帝符太乙者天節之使也星讃曰天節奉使専對¶
無疑帝符若與太一合則日暈大風若合太乙旺相之¶
地小雨小隂雲氣卒起若帝符與天目合小隂疾風日¶
月有變　帝符者置積年以帝符小周二十去之不盡¶
從隂主順行十六神至地主髙叢大威太蔟重留一筭¶
外即帝符所在也¶
<pb:KR3g0047_WYG_007-3a>¶
　　　推天時太乙法¶
經曰天時太乙者昴星之使也雞鳴伺曉審晝夜察天¶
時與太乙合於旺相之地有風雲卒起或則隂雨也¶
天時者置積年以天時小周十二去之不盡命起吕申¶
順行十二辰筭外即天時所在也¶
　　　推太尊太乙法¶
經曰太尊太乙者黄星之長也經曰太尊一星威此聖¶
公太尊與太乙合旺相之地有隂雨寒合八宫日暈合¶
<pb:KR3g0047_WYG_007-3b>¶
六宫隂昏合二宫太隂昏寒合四宫日暈太尊與飛鳥¶
合天温小雨與帝符合天隂雨大昏與天目合天有隂¶
雨　太尊者置積年以太尊小周四除之不盡命起八¶
宫順行四正宫筭外即得太尊所在也¶
　　　推飛鳥太乙法¶
經曰飛鳥太乙者七星之使朱雀之體也飛鳥與太乙¶
合旺相之地天星有變與天皇合有大風雨與天時合有¶
大隂風　置積年以飛鳥小周九除之不盡命起一宫¶
<pb:KR3g0047_WYG_007-4a>¶
順行九宫筭外即飛鳥所在也¶
　　　推五行太乙法¶
經曰五行太乙者五星之使也共變猶影響之與形聲¶
也五行與太乙合旺相之地暴風大寒雲氣昏暗㦯即¶
有雨與天目合有大風隂日月有變與帝符合風昏小¶
隂與太尊合日月有變色小隂與天時合大隂風　置¶
積年以五行小周五除之不盡命起一宫以三五七九¶
二四六八筭外即得五行所在也¶
<pb:KR3g0047_WYG_007-4b>¶
　　　推三風太乙法¶
經曰三風太乙者心星之使也謂心有三星故曰三風¶
也三風與太乙合在旺相之地日月無光寒雲四起與¶
天時合小隂與飛鳥合疾風雲隂日月有變色與太尊¶
合小隂風與帝符合小隂與五風合日月色變與天皇¶
合有小風日月有變與天目合大風雨　置積年以三¶
風小周九除之不盡命起三宫次行七二六一五九四¶
八筭外即得三風所在也¶
<pb:KR3g0047_WYG_007-5a>¶
　　　推五風太乙法¶
經曰五風者箕星之使也箕有五星故曰五風也樂産¶
經云月之精也上元甲子嵗起一宫次行三五七九二¶
四六八周而復始若與太乙合旺相之地主日月連日¶
不見天暴風疾雨　置積年數以五風小周天除二九¶
不盡筭外即五風所在也¶
　　　推八風太乙法¶
八風者畢星之使也畢星有八星故曰八風其星好雨¶
<pb:KR3g0047_WYG_007-5b>¶
近之觜參其星好風樂産經云八政之風氣上元甲子¶
嵗起二宫次順行九宫筭外八風所在也　置積年以¶
小周天法九除之命起二宮順行二三五六七八九一¶
宫¶
　　　推太乙數法¶
經曰太乙數者五子元七十二之數也與太乙合日暈¶
大風數與太乙衝者曰暈風起數得三十日暈大風數¶
得四十有隂雨黄霧數得五十與天目合旺相日暈數¶
<pb:KR3g0047_WYG_007-6a>¶
與太乙挾天目隂雨日暈大風數與飛鳥合六八九宫¶
者日暈數與天地併日暈(天十/地九)數與主計合日暈數與¶
天地相當大風　置積年以太乙局法七十二去之不¶
盡命起一筭數外即得太乙數所在也¶
　　　推十精太乙法¶
古者諸賢所論太乙嵗月日時各有篇目推而求之臣¶
等今削去繁蕪撮其精要演紀尋元步厯考數並起上¶
元甲子求嵗月日時之積十精以陽遁所衝即各得隂¶
<pb:KR3g0047_WYG_007-6b>¶
遁十精所在也¶
　　　推候十精太乙雲氣法¶
經曰常以太乙初移宫日出日午日晡日旁(餘二日/不使也)及時¶
計初移宫時(餘二時/不使也)當候日之上下左右若雲氣色青¶
而日時計得三四則變發在寅夘時若候雲氣赤色¶
而日時計得九二則變發在巳午時若雲氣色白而日¶
時計得七六則變發在申酉時若雲氣色黒而日時計¶
得一八則變發在亥子時也　經曰帝符太尊天時五¶
<pb:KR3g0047_WYG_007-7a>¶
行八風與太乙合在陽宫則為晴旱合在隂宫則為¶
隂雨(合隂合陽/者在位也)天皇與太乙合在陽宫則日暈晝暝天¶
皇與太乙合在隂宫則月暈夜大昏飛鳥與太乙合則¶
風從其下来天氣純厚則雨天氣華薄則風天氣黄霧¶
則暈天氣赤黒則風天氣青白則寒天氣凝潤則霧雨¶
雲氣如掃則晴雲氣色文彩輪囷蕭索則天大晴天旱¶
常以陽占之天雨常以隂占之十精隂陽若得旺相氣¶
則變疾速也¶
<pb:KR3g0047_WYG_007-7b>¶
　　　推太嵗有陽九之災法¶
陽九災者若入元之始及元之末或與太嵗衝併于分¶
野亡國弑君事也該四千五百六十為一元四百五十¶
六嵗為一陽九也十三年移一邦命起寅邦順行十二¶
邦筭外即陽九所在也　置演紀上元甲寅嵗至今唐¶
開元十二年甲子嵗積得一萬三千三百三十一年臣¶
希明今求筭得炎帝熈三十五年庚寅入第二陽九少¶
昊十二年丙寅入第三陽九　至夏王相四年壬寅入¶
<pb:KR3g0047_WYG_007-8a>¶
第四陽九後二十四年為羿所簒也　至殷沃丁二十¶
九年戌寅入第五陽九　至殷王庚丁十三年甲寅入¶
第六陽九　後漸國㣲至帝禄絶　至周平王宜臼二¶
十年庚寅入第七陽九　王室㣲弱政由方伯　至周¶
赧王延二十年丙寅入第八陽九　數盡之主　至漢¶
桓帝延熹五年壬寅入第九陽九　桓靈道喪至獻終¶
亡　至隋義寧二年即武徳元年也戊寅嵗入第十陽¶
九　隋禄永終歸於我唐　至太唐開元十二年以後¶
<pb:KR3g0047_WYG_007-8b>¶
三百五十年方㑹陽九之數¶
　　　推太乙有百六之厄法¶
百六者太乙之厄若入元之始及元之末或與陽九及¶
太嵗衝并於分野其災為簒弑之禍　置積年法以二¶
百八十八年為一周十五周為一元共計四千三百三¶
十為一元也二十四年移一邦命起寅邦順行十二年¶
筭外即百六所在也¶
　　自炎帝神農一百十三年戊寅入第四百六¶
<pb:KR3g0047_WYG_007-9a>¶
　　自帝來二十六年丙寅入第五百六¶
　　少昊六十八年甲寅入第六百六¶
　　舜帝五十七年壬寅入第七百六¶
　　夏王不降三十年庚寅入第八百六¶
　　殷王小甲四年戊寅入第九百六¶
　　殷盤庚二十七年丙寅入第十百六¶
　　至周成王誦二十九年甲寅入第十一百六¶
　　周宣王二十九年壬寅入第十二百六¶
<pb:KR3g0047_WYG_007-9b>¶
　　周敬王九年庚寅入第十三百六¶
　　秦始皇二十四年戊寅入第十四百六¶
　　漢明帝永平九年丙寅入第十五百六¶
　　東晉帝永和十年甲寅入第二元一百六¶
　　大唐貞觀十六年壬寅入第二元二百六也¶
　¶
　¶
　太乙金鏡式經卷七¶
